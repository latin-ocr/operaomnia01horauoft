50 Q· nonu-n rLAccl

Insigne moestis praesidium reis,
Et consulenti, Pollio, curiae,
Cui laurus aeternos honores

Dalmatico peperit triumpho.

Iam nunc minaci murmure cornuum
Perstringis aures3 iam litui strepunt3
Iam fulgor armorum fugaces
Terret equos equitumque vultus.

Audire magnos iam videor duces
Non indecoro pulvere sordidos,
Et cuncta terrarum subacta
Praeter atrocem animum Catonis.

luno, et Deorum quisquis amicior
Afris inulta cesserat impotens
Tellure, victorum nepotes
Retulit inferias Iugurthae.

Quis non Latino sanguine pinguior
Campus sepulcris impia proella
Testatur, auditumque Medis
Hesperiae sonitum ruinae?

Qui gurges, aut quae flumina lugubris
Ignara belli? quod mare Dauniae
Non decoloravere caedes?
Quae caret ora cruore nostro?

Sed ne, relictis, Musa procax, iocis,
Ceae retractes munera naeniae ;
Mecum Dionaeo sub antro
Quaere modos leviore plectro.

15

20

25

3ο

4ο

ν. 21. Videre magn. Bentl. e coniectura. —— ν. 28 Rettulit

Fea. — v. 33. Quis gurges Ed. Veneta.

