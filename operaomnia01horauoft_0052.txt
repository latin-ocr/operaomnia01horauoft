46 Q, HonA'rn nacci

CAnMEN XXXVI.
AD PLOTIUM NUMIDAM.

Ob eius ex Hispania reditum gaudio exultans sacrificandum
laetiusque parandum convivium esse dicit.

,Metram θαι-ιη. 3.

Et thure et fidibus iuvat
Placare et vituli sanguine debito
Custodes Numidae Deos,
Qui nunc Hesperia sospes ab ultima
Caris multa sodalibus, , 5
Nulli plura tamen dividit oscula,
Quam dulci Lamiae 3 memor
Actae non alio rege puertiae,
Mutataeque simul togae.
Cressa ne careat pulchra dies nota, ιο
Neu promtae modus amphorae,
Neu morem in Salium sit requies pedum3
Neu multi Damalis meri
Bassum Threicia vincat amystide,
Neu desint epulis rosae, ’ . 15
Neu vivax apium, neu breve lilium.
Omnes in Damalin putres
Deponent oculos, nec Damalis novo
Divelletur adultero,
Lascivis ederis ambitiosior. 20

 

XXXVI, v. ιο. Thressa ne coni. Erasmus. Vid. Bentl.

